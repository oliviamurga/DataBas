I. Περίληψη – Εισαγωγή

Σε ένα γενικότερο πλαίσιο, βάση δεδομένων αποτελεί ένα εργαλείο για τη συλλογή και την οργάνωση δεδομένων. Ο χρήστης εισάγει τα στοιχεία στη βάση, ανά κατηγορία ανάλογα με το σκοπό που επιθυμεί να υπηρετήσει και είναι σε θέση ανά πάσα στιγμή να επιστρέψει σε αυτά για να αναζητήσει, να επεξεργαστεί τα διάφορα δεδομένα, να κάνει μετρήσεις, να εξάγει συμπεράσματα κ.α. Παραδείγματα βάσεων δεδομένων αποτελούν από το πελατολόγιο μιας εταιρείας και την κατάταξη στοιχείων των μαθητών ενός σχολείου, μέχρι την καταγραφή των κινήσεων μιας τράπεζας ή το αρχείο πειραμάτων ενός ερευνητικού κέντρου.
Στόχος της εργασίας μας ήταν η δημιουργία ενός συστήματος βάσης δεδομένων, ένα σύστημα στο οποίο ο χρήστης θα μπορεί να αποθηκεύει κάθε είδους στοιχεία. Ο όγκος της δουλειάς κατέστησε αναγκαίο το χωρισμό μας σε τρεις υποομάδες. Καθεμία ασχολήθηκε με ξεχωριστό κομμάτι – συγγραφή του κώδικα για το μενού επιλογών, την επεξεργασία, εισαγωγή και διαγραφή δεδομένων, τη γραφική διεπαφή και την τεχνική αναφορά. Δεν άργησαν να ενωθούν τα διαφορετικά κομμάτια και να γίνει η βάση μας λειτουργική.


II. Ανάλυση λειτουργιών των κλάσεων της βάσης
 
Η Βάση μας αποτελείται από 4 κλάσεις και συγκεκριμένα από τη Main, τη Menu, την User και την Presentation. Όπως θα δούμε και παρακάτω, κάθε μία από αυτές επιτελεί μία συγκεκριμένη διαδικασία:
    • Main: αποτελεί τη βασική κλάση της εργασίας, καθώς περιλαμβάνει τη μέθοδο main, δηλαδή τη μέθοδο από την οποία αρχίζει και ολοκληρώνεται το πρόγραμμα. Στην μέθοδο αυτή, το πρόγραμμα ρωτά το χρήστη αν έχει συνδεθεί ξανά. Αν η απάντηση είναι θετική, τότε ο χρήστης εισάγει το username του και εφόσον αυτό υπάρχει αποθηκευμένο συνδέεται. Αν η απάντηση είναι αρνητική, ο χρήστης δημιουργεί έναν λογαριασμό.
    • Menu: περιέχει το μενού των διαφόρων επιλογών από τις οποίες μπορεί να επιλέξει ο χρήστης. Οι επιλογές αυτές είναι η αλλαγή του username και του κωδικού του χρήστη, η εισαγωγή στοιχείων στη βάση δεδομένων, η εκτύπωση του μενού επιλογών, η διαγραφή κάποιου στοιχείου, η τροποποίηση κάποιου κελιού της βάσης και η τεχνική υποστήριξη.
    • User: αποτελεί το «προφίλ» του χρήστη. Αποτελείται από δύο ιδιωτικά πεδία, το username και το password, στα οποία ο χρήστης εισάγει το όνομα και τον κωδικό που έχει επιλέξει.
    • Presentation: αποτελεί την κλάση που χρησιμοποιείται όταν ο χρήστης επιθυμεί να εμφανίσει τη βάση δεδομένων που έχει δημιουργήσει. Οι επιλογές που του δίνονται είναι είτε να εμφανίσει ολόκληρη τη βάση, είτε κάποια συγκεκριμένη γραμμή.

III. Εργαλεία

Για την υλοποίηση της εργασίας μας χρησιμοποιήθηκαν διάφορα εργαλεία.
    • Eclipse: αποτέλεσε το κυρίως πρόγραμμα στο οποίο κάθε επιμέρους ομάδα έγραφε τον κώδικα που είχε αναλάβει.
    • Git: στο συγκεκριμένο πρόγραμμα είχαμε δημιουργήσει ένα repository στο οποίο κάθε ομάδα μόλις ολοκλήρωνε τον κώδικά της, τον έστελνε στο repository για να μπορέσουν και οι άλλες υποομάδες να ενημερωθούν για τις αλλαγές.
    • Maven: ενεργοποίηση του built-in του maven στο eclipse.
    • Checkstyle: χρήση μέσω του ίδιου τρόπου με το maven, δηλαδή ενεργοποίηση στο eclipse.


    VI. Βιβλιοθήκες

Παρακάτω παραθέτονται οι βιβλιοθήκες που έχουν χρησιμοποιηθεί σε όλο τον κώδικα και σε παρένθεση οι κλάσεις στις οποίες χρησιμοποιούνται.

    • Scanner (Main, Menu)
    • LinkedList (Menu, Presentation)
    • List (Presentation)
    • ListIterator (Presentation)


    VII. Συμπεράσματα

Από εμάς ως DataBas ζητήθηκε η δημιουργία μίας βάσης γραμμένη σε γλώσσα προγραμματισμού java. Επιτύχαμε το στόχο μας, αφού καταφέραμε να δημιουργήσουμε ένα σύστημα στο οποίο ο χρήστης θα μπορεί να καταχωρεί στοιχεία και στη συνέχεια να τα επεξεργάζεται. Για να χρησιμοποιήσει ένας χρήστης τη βάση που έχουμε δημιουργήσει, αρχικά, συνδέεται στη βάση εισάγοντας username και password το οποίο, είτε προϋπάρχει στη βάση από προηγούμενη φορά, είτε δημιουργεί ένα προφίλ κατά τη σύνδεση του. Στη συνέχεια, το σύστημα του παρέχει ένα μενού επιλογών με βάση το οποίο χειρίζεται τα δεδομένα του.
Η βάση μας είναι λειτουργική, εξυπηρετεί δηλαδή επαρκώς τις βασικές ανάγκες του χρήστη και πληροί τις προϋποθέσεις της εργασίας μας. Αδύνατα σημεία στα οποία υπάρχουν περιθώρια βελτίωσης είναι η γραφική διεπαφή, την οποία δεν καταφέραμε να ολοκληρώσουμε μέχρι το τέλος και επομένως δεν περιλαμβάνεται στο τελικό αποτέλεσμα, ενώ τέλος μία επιπρόσθετη λειτουργία, πολύ χρήσιμη για το χρήστη θα μπορούσε να είναι η μόνιμη αποθήκευση των δεδομένων του στη βάση έτσι ώστε να μπορεί να επιστρέψει σε αυτά σε κάποια άλλη χρονική στιγμή.
